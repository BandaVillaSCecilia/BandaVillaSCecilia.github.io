---
layout: single
gallery:
  - image_path: /assets/images/posts/20230718/SCR-20230718-ivlq.jpeg
    alt: "Alessandro @ Villafranca Piemonte"
    title: "Alessandro @ Villafranca Piemonte"
  - image_path: /assets/images/posts/20230718/SCR-20230718-iwso.jpeg
    alt: "Alessandro @ Villafranca Piemonte"
    title: "Alessandro @ Villafranca Piemonte"
---

# Grazie Alessandro: Un omaggio al nostro Direttore della Banda Musicale

Con emozioni contrastanti dobbiamo salutare il nostro Maestro, Alessandro Faccin. Alessandro è stato una parte integrante della nostra associazione negli ultimi 18 anni e il suo contributo alla nostra crescita e al nostro successo bandistico non può essere sottovalutato. Alessandro non è stato solo un direttore per noi: è stato un mentore, un amico e un membro della nostra famiglia musicale. La sua dedizione all'arte della musica e la sua passione per l'insegnamento ci hanno ispirato tutti a dare il nostro meglio.
{: .text-justify}

Citando alcuni passi del discorso che la nostra presentatrice Giovanna Franchino Barra ha pronunciato Sabato durante il concerto estivo:

*“La banda è una seconda famiglia, da intendersi sia come gruppo, sia nel senso reale della parola… Con una sola persona non fai la banda, ma ci deve essere un gruppo, più o meno numeroso, ma che abbia il piacere di passare del tempo insieme e quando un musicista decide di "rendere la divisa" cala un velo di tristezza e di amarezza […] Con questa sera si chiude un capitolo durato 18 anni del nostro Maestro, il Professor Alessandro Faccin, classe 1978, nel 2000 si diploma in bassotuba presso il Conservatorio G. Verdi di Torino. Ha frequentato il corso di direzione per banda tenuto dai Maestri Lorenzo Della Fonte e Douglas Bostock. Ha collaborato con l'orchestra nazionale della RAI di Torino, l'orchestra del teatro "La Fenice" di Venezia, l'orchestra "Giuseppe Verdi" di Milano. Collabora tuttora con l'orchestra del "Teatro Regio di Torino", con la "Filarmonica 900" e il quintetto di ottoni “Pentabrass” entrambe del teatro Regio di Torino. È componente del quintetto di ottoni "Color Brass", con cui svolge un’intensa attività concertistica e con cui è risultato vincitore del primo premio al concorso per gruppi di musica da camera tenuto a Santa Fiora (GR) nel 2000 e del secondo premio al concorso internazionale di musica per giovani interpreti "Città di Chieri" nel 2001. Annovera numerose collaborazioni da docente in Istituti Musicali, Civici, Privati e Scuole Statali; per ultimo è un fondatore, assieme a un altro Villafranchese, della Turin Brass, una brass band neo nata composta da soli ottoni che conta oltre trenta musicisti.”*
{: .text-justify}

Nei suoi anni da Maestro, Alessandro ci ha trasmesso l'amore per la bella musica e la comprensione dell'importanza di lavorare insieme come squadra.
{: .text-justify}

Un ringraziamento sentito ad Alessandro per il suo impegno e costante lavoro e dedizione che ci ha dimostrato in questi 18 bellissimi anni.
{: .text-justify}

Grazie Alessandro, per tutto.
{: .text-justify}

La Banda Musicale Santa Cecilia


{% include gallery caption="Alessandro @ Villafranca Piemonte" %}

---

Se non l'hai ancora fatto, unisciti al **canale Telegram** [@BandaVillafrancaPiemonte](https://t.me/BandaVillafrancaPiemonte) per rimanere aggiornato sulle ultime novità! Seguiteci sui nostri social, ogni like e condivisione è apprezzata!
{: .text-justify}